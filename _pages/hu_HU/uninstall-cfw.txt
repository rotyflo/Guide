---
title: "CFW eltávolítása"
---

{% include toc title="Tartalomjegyzék" %}

### Fontos tudnivalók

A következőkben teljes egészében el fogjuk távolítani a CFW-t a készülékedről, beleértve a Boot9Strap-et és a Luma3DS-t azzal a céllal, hogy visszaállítsuk a készüléket gyári állapotra.

Ez az esetek többségében nem old meg semmilyen olyan problémát, ami a CFW telepítése közben felmerülhet. Javasolt inkább elolvasnod a [Hibaelhárítás](troubleshooting) oldalt, vagy segítséget kérni (angol nyelven) itt: [Nintendo Homebrew a Discord-on](https://discord.gg/MWxPgEp).
{: .notice--danger}

Minden aláíratlan (nem eredeti) játék instabillá fog válni, amiket kézileg törölhetsz majd a System Settings "Data Management" részében. Használj [mentéskezelőt](https://github.com/FlagBrew/Checkpoint/releases/latest), hogy biztonsági másolatot készíts azon (nem eredeti) játékok mentéséről, amik fontosak a számodra.

Ez az eljárás nem fogja befolyásolni sem az NNID-det, sem az eredeti játékaidat, sem bármilyen mentést, ami az eredeti, megvásárolt játékaidhoz tartozik.

Ha végeztél olyan módosítást, ami a rendszerszoftver kritikus részeit érinti (például a home menu szerkesztése, konzol unbannolása, stb.), a CFW eltávolítása BRICKELHETI a készülékedet!
{: .notice--danger}

Vedd figyelembe, hogy amennyiben van más payload fájl a `GodMode9.firm` fájlon kívül a `/luma/payloads/`mappában, indításkor a (Start) gombot lenyomva tartva a "chainloader menu" menü fog megjelenni. Itt a D-Pad és az (A) gomb segítségével válaszd a "GodMode9" opciót, hogy az alábbi utasításokat követhesd. 

### Amire szükséged lesz

* A [GodMode9](https://github.com/d0k3/GodMode9/releases/latest) legújabb kiadása

### Utasítások

#### Első rész - Előkészületek

1. Kapcsold ki a készüléked
1. Helyezd az SD kártyád a számítógépbe
1. Másold át a `GodMode9.firm` fájlt a GodMode9 `.zip`-ből az SD kártyád `/luma/payloads/` mappájába
1. Másold át a `gm9` mappát a GodMode9 `.zip`-ből az SD kártyád gyökerébe
1. Tedd vissza az SD kártyád a készülékedbe
1. Kapcsold be a készülékedet

#### Második rész - Az eltávolító szkript futtatása

1. Indítsd el a GodMode9-et a (Start) lenyomva tartásával boot közben
1. Ha rákérdez arra, hogy csináljon-e egy biztonsági másolatot (essential files backup), akkor nyomd meg az (A) gombot, hogy csináljon, majd amikor végzett, nyomd meg ismét az (A) gombot a folytatáshoz
1. Ha rákérdez arra, hogy szeretnéd-e a valós dátumot és időt javítani (fix the RTC date&time), nyomd meg az (A) gombot, állítsd be a helyes dátumot és időt, majd nyomd meg az (A) gombot a folytatáshoz
  + Ne feledd, hogy amennyiben ezen a ponton szükséges volt a helyes dátum és idő beállítása, a System Settingsben is be kell majd állítanod a helyes időt az útmutató végén
1. Nyomd meg a (Home) gombot, hogy megjelenjen a műveleti menü
1. Válaszd a "Scripts..." opciót
1. Válaszd ezt: "GM9Megascript"
1. Válaszd ezt: "Hax Options"
1. Válaszd ezt: "Un-install Hax"
1. Amikor kéri, nyomd meg az (A) gombot a folytatáshoz
1. Nyomd meg az (A) gombot, hogy feloldd a SysNAND (lvl3) írást, majd sorban nyomd meg a kijelzett gombokat
1. Nyomd meg az (A) gombot a folytatáshoz
1. Nyomd meg a (B) gombot, hogy visszamenj a főmenübe
1. Válaszd az "Exit" opciót
1. Nyomd meg az (A) gombot az írási engedélyek visszavonásához
1. Nyomd meg a (Start) gombot az eszköz újraindításához

___

Ezt követően már nem lesz egyedi firmware telepítve a készülékeden.
{: .notice--success}

Most már eltávolíthatsz minden olyan fájlt és mappát az SD kártyád gyökeréből, ami *nem* a `Nintendo 3DS`, vagy a `DCIM` nevet viseli.
{: .notice--info}
